<!DOCTYPE html>
<html lang="en">
<head>
    <meta charset="UTF-8">
    <title>Kunskap och vetande</title>
    <link rel="stylesheet" href="styles.css"> <!-- Link to your CSS file -->
</head>
<body>
        <h1>Kunskap och vetande</h1>
    <blockquote>
        “Neråt, neråt, neråt. Skulle fallet aldrig ta slut?” -Lewis Carroll, Alice i Underlandet
    </blockquote>
    
    <p>Att kliva in i Bitcoins värld är en ödmjuk upplevelse. Jag trodde att jag visste saker och att jag var utbildad. Jag ansåg att jag åtminstone kunde min datavetenskap. Jag hade ju studerat i flera år, så jag måste veta allt om digitala signaturer, hashar, kryptering, driftsäkerhet och nätverk, eller?</p>

    <p>Nej.</p>

    <p>Att lära sig alla grunder som får Bitcoin att fungera är svårt. Att förstå dem alla på djupet är i princip omöjligt.</p>

    <blockquote>“Ingen har funnit botten i kaninhålet Bitcoin.” -Jameson Lopp(1)</blockquote>

    <p>Min lista med böcker att läsa växer mycket snabbare än att jag hinner läsa dem. Listan med tidningar och artiklar är praktiskt taget oändlig. Det finns så många poddar inom området att jag aldrig skulle kunna lyssna på alla. Det gör en ödmjuk. Dessutom utvecklas Bitcoin och det är nästan omöjligt att hänga med i den accelererande innovationen. Dammet från det första lagret har inte hunnit lägga sig, folk har redan byggt det andra och jobbar på det tredje.</p>

    <p>Bitcoin lärde mig att jag inte vet mycket om någonting och att kaninhålet inte har någon botten.</p>

    <p><sup>(1)</sup>Jameson Lopp, tweet från 11 november, 2018.</p>
    
</body>
</html>
